## Pràctica
Ara posarem en pràctica el que hem après en l’anterior apartat en la nostra pàgina web.

### Tasca 1
Ús de useRef: Creeu una funcionalitat a la pàgina web que utilitzi el hook useRef per a controlar un element DOM directament. Per exemple:
Implementar un botó que, en fer-hi clic, faci que el focus se situï en un formulari o element específic de la pàgina.
O, si ja teniu algun formulari, feu que un input tingui focus automàtic quan la pàgina es carrega.
Nota: Recordeu que el hook useRef no provoca que el component es torni a renderitzar quan el valor canviï, així que això és útil quan necessiteu interaccionar amb elements del DOM sense afectar l'estat de la interfície d'usuari.

### Tasca 2
Integració d'ARIA:
Incloeu atributs ARIA en algun dels components o formularis de la vostra pàgina per millorar l'accessibilitat. Per exemple:
Afegir aria-label als inputs per proporcionar descripcions de la funció del camp.
Utilitzar role="button" per millorar l'ús d'elements que no són botons però actuïn com a tal.
Exemple: Si teniu un menú de navegació, podeu afegir atributs ARIA per indicar que és una barra de navegació: role="navigation".

Aplicació de les WCAG:
Expliqueu com les WCAG poden millorar la vostra pàgina i com apliquen les directrius en el vostre cas.
Revisa el contrast de colors de la vostra pàgina i assegureu-vos que compleixi amb els requisits WCAG.
Proveu d’aplicar altres millores relacionades amb les WCAG, com la navegabilitat del teclat (per exemple, afegir tabindex en elements interactius).

### Tasca 3
Definició de Pàgina Web Responsiva
Feu la tria d’una part de la vostra pàgina web i feu que sigui responsive mitjançant media queries.
Creeu diversos punts de ruptura per a la pàgina mitjançant media queries. Per exemple:
Si la pàgina té una barra lateral, feu que aquesta desaparegui en pantalles petites i s'acumuli en un menú de tipus hamburguesa.
Canvieu l'estructura de la pàgina en funció de la mida de la pantalla (canvi de mides de font, disposició de les imatges, etc.).
Test de la Responsivitat
Comproveu que la pàgina s'adapti correctament a diferents mides de pantalla mitjançant eines de desenvolupament del navegador (inspector de dispositius).
